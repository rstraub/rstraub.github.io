---
author: Roy Straub
categories:
- Updates
comments: false
description: Het doel en de reden van het starten van mijn blog.
featured: false
hidden: false
image: assets/images/2-writing.jpg
layout: post
tags:
- Blog
title: "Hello Blog! \U0001F44B"
---

Al een tijdje wil ik een blog starten en nu is het eindelijk zover!

## Waarom dit keer wel een blog 🤔

Ook ik start elk jaar met een lijstje goede voornemens waar bloggen er (al jaren) één van is. Vol inspiratie en enthousiasme begon ik in het verleden aan een blog om me vervolgens te verliezen in allerlei details. Ik verloor mijn inspiratie en zo kwam die eerste post er nooit... 🤦

Wat is er dit keer anders? Bij mijn vorige pogingen was het idee om de content te schrijven voor anderen. Nu kies ik ervoor om in de eerste plaats voor mezelf te schrijven. Als er mensen geïnteresseerd zijn in mijn verhaal dan is dat mooi meegenomen. Voor mij is dit een goede manier om mijn gedachten en ideeën op 'papier' te zetten. 😁

## Wat ik wil bereiken met mijn blog 🎯

Het boek [Pragmatic Thinking & Learning](https://www.goodreads.com/book/show/3063393-pragmatic-thinking-and-learning) heeft me geïnspireerd om te gaan bloggen. Een belangrijk punt dat de schrijver maakt, is het belang van schrijven en uitleggen. Doordat je hersenen de informatie moet verwerken en verwoorden, wordt je gedwongen om de informatie actief in te zetten. Voor de developers onder ons, denk maar eens aan '[rubberducking](https://rubberduckdebugging.com/)'. Voor mij is dit een effectieve manier om onderwerpen beter te begrijpen en mijn kennis uit te diepen!

Dit neemt niet weg dat het daarnaast mooi is als ik onderweg andere developers op nieuwe ideeën breng. Ik hoop met mijn blik op het vakgebied een ander perspectief te bieden.

![rubberduck]({{ site.baseurl }}/assets/images/3-ducky.jpg)

> Kennis samenbrengen en toepassen in hoogwaardige code noem ik ‘the art of coding’

## Over welke onderwerpen zal het gaan 👨‍💻

De posts zullen gaan over onderwerpen zoals vakmanschap, methodologie en nuttige technieken bij het ontwikkelen van software. 
De nadruk ligt dus op het 'hoe': de manier waarop goede software tot stand komt, en niet zozeer het 'wat': de technische details. 
Ik zie het als een kunst om steeds beter te worden in software ontwikkeling. 
Lezen over de onderwerpen is één, maar die kennis samenbrengen en toepassen in hoogwaardige code noem ik 'the art of coding'.

## Wrapping up 💁

Check! Mijn eerste goede voornemen van 2021 kan van het lijstje af. 

Met deze post heb ik duidelijk proberen te maken waarom ik hiermee start, wat ik wil bereiken en wat de richting van deze blog is. Ik heb een boel ideeën en zal deze uiteraard delen, voor anderen, maar met name voor mezelf. Stay tuned! 👋