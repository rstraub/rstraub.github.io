---
author: Roy Straub
categories:
- Conferences
comments: false
description: Hoe was mijn ervaring op de virtuele conferentie Domain Driven Design
  Europe 2021
featured: false
hidden: false
image: assets/images/7-conference.jpg
last_modified_at: 2021-05-16
layout: post
tags:
- DDD
- DDD Europe
title: "Domain Driven Design Europe 2021 \U0001F1EA\U0001F1FA"
---

Een conferentie die voornamelijk samenwerking en hands-on sessies benadrukt, maar dan virtueel.
Hoe was dat?

## 4 Redenen waarom deze conferentie speciaal is 👨‍💻👩‍💻

Ahh... _Conferenties_.
Lange rijen voor de wc's, met zijn allen achter het eten aan en bittere doorgekookte koffie...
Gelukkig zijn het wel goede plekken om kennis op te doen en te netwerken.

Vóór de pandemie ging ik naar verschillende conferenties in binnen- en buitenland. Mijn laatste conferentie is alweer meer dan een jaar geleden.

Ik was dan ook enthousiast toen ik op 4 en 5 februari eindelijk een conferentie kon bijwonen, en niet zomaar één.

[Domain Driven Design Europe](https://dddeurope.com/2021/) is een bijzondere conferentie omdat:

1. Het merendeel van de sessies **hands-on** is.
1. Opdrachten in **groepjes** worden uitgevoerd.
1. Onderwerpen grotendeels **technologie onafhankelijk** zijn.
1. **Spontante sessies** worden aangemoedigd.

Voor mij werkte het _hands-on_ aspect erg goed. Door actief aan de slag te gaan met de informatie van een spreker blijft het beter hangen.

Werken met wildvreemden in groepjes vond ik spannend (ook al was het digitaal). Achteraf gezien was dit een waardevolle ervaring. Naast dat ik uit mijn comfortzone moest stappen, heb ik interessante discussies gevoerd door de verschillende perspectieven van de deelnemers.

Dit alles maakt dat het een unieke en leerzame ervaring was! 🤓

## Waarom het virtuele format werkte 💻

Door de pandemie was de conferentie virtueel via _[hopin](https://hopin.com/)_. Dit werkte erg goed, omdat het de "analoge" versie van conferenties benaderde. Zo waren er kanalen voor:

- de _mainstage_;
- _breakoutsessies_;
- expo's van leveranciers;
- netwerken met andere deelnemers;
- eigenbedachte sessies in de _open space_ (wandelgangen).

Je kon bij elk van de sessies "binnenlopen" en je camera aanzetten.
Schermdelen werd gebruikt voor presentaties en het maken van groepswerk.

![miro]({{ site.baseurl }}/assets/images/8-miro.jpg "Miro")

> Miro werd gebruikt om workshops te structureren

Naast hopin werd _[Miro](https://miro.com/)_ ingezet om te interacteren met deelnemers. Dit werkte prima voor brainstormsessies en om workshops te structureren.

Op een paar kleine dingen na werkte het virtuele format erg goed!
En aangezien het vanaf huis was hoefde je gelukkig ook niet in de rij te staan voor een toiletbezoek... 😅

## Mijn takeaways van de conferentie 💡

De presentaties waren leuk, maar het meest heb ik geleerd van de _hands-on_ sessies.
Na zo'n conferentie vind ik het belangrijk om na te denken over wat ik ervan heb opgestoken.

Mijn belangrijkste _takeaways_ van deze conferentie:

- Acceptatietests zou je samen moeten opstellen met de business.
- Features beginnen met het schrijven van een falende acceptatietest.
- Legacy Code verbeteren vereist geduld, nederigheid, een iteratieve aanpak en de wil om te ontdekken.
- (Legacy) Code kun je makkelijker testen door [_Test Data Builders_]({% post_url 2021-08-08-maintainable-tests-with-test-data-builders %}) te gebruiken.

In toekomstige posts vertel ik graag over mijn ervaringen met deze punten. Voor nu kijk ik uit naar het toepassen van deze kennis in de praktijk!

## In short 📝

Deze eerste conferentie in tijden was erg bijzonder. Veel met anderen samenwerken en nieuwe ideeën direct toepassen op code. Het waren twee uitdagende dagen, maar ik heb er veel van geleerd!

Het virtuele format was wennen, maar het heeft ook voordelen. Al met al neem ik graag vaker op deze manier deel aan conferenties. Je hebt thuis in ieder geval de luxe van goede koffie... ☕

Wil jij met anderen sparren over het vakgebied? Dan is Domain Driven Design Europe echt een aanrader! Ik heb ontzettend genoten van de discussies met gepassioneerde deelnemers en de workshops met mensen uit heel Europa. Hopelijk zie ik jou daar de volgende keer ook! 👋