---
author: Roy Straub
categories:
- Books
comments: true
description: Dit is een review van het boek 'The Phoenix Project'. Kom te weten waarom
  het een leestip is en welke lessen het je kan leren.
featured: false
hidden: false
image: assets/images/12-phoenix-project.jpg
layout: post
rating: 4
review_item: The Phoenix Project
review_summary: Een waardevol boek voor op de boekenplank als je de principes van
  DevOps wilt begrijpen. Diepgang en details zul je ergens anders moeten zoeken.
tags:
- DevOps
- Reviews
title: "Leestip: The Phoenix Project \U0001F4D9"
---

DevOps. Wel eens van gehoord, maar heb je niet helder waar het om draait? Dan is dit een boek voor jou.

## DevOps toegankelijk gemaakt ğŸ‘¨â€ğŸ’»

De term _DevOps_ wordt tegenwoordig veel toegepast.
Steeds meer bedrijven zien er de waarde van in en willen opereren volgens die mindset.
Maar wat houdt die mindset in?

Als je het antwoord op die vraag zoekt, op een makkelijk te verteren manier, dan heb ik een leestip voor jou: _The Phoenix Project_.
Dit boek legt de essentie van DevOps uit in de vorm van een roman.

## Een korte samenvatting ğŸ“–

We volgen de hoofdpersoon Bill Palmer die in dienst is van het fictieve bedrijf "Parts Unlimited".
Het bedrijf bevindt zich op de rand van de afgrond, geteisterd door een disfunctionerende IT afdeling.
Bill wordt opgezadeld met de taak deze afdeling op de rit te krijgen.

Nadat Bill een turbulente beginperiode meegemaakt ontmoet hij Erik.
Erik is in dit verhaal de "Mister Miyagi" van Bill.
Stap voor stap leert hij Bill (en de lezers), door hem cryptische vragen te stellen, de essentie van DevOps in te zien: [_The Three Ways_](https://itrevolution.com/the-three-ways-principles-underpinning-devops/) (hierover straks meer).

Langzaam maar zeker kan Bill anderen in het bedrijf overtuigen van de werking van de Three Ways. Na een tijd van ups en downs weet Parts Unlimited onder aanvoering van Bill en het toepassen van DevOps het tij te keren.

## Wanneer moet je het boek lezen  ğŸ‘

The Phoenix Project is inmiddels een _instant classic_, maar waarom zou jij het moeten lezen?
Dit boek is aan te raden als je:

* de principes van DevOps wilt begrijpen.
* niet per se alle details wilt weten.

Ben je nog niet thuis in DevOps, maar wil je weten waar het om draait?
Hoef je niet gelijk alle technische details te weten?
Zoek niet verder, The Phoenix Project heeft het!

## Wanneer moet je het niet lezen ğŸ‘

Geen enkel boek is perfect en dat geldt ook voor The Phoenix Project.
Enkele redenen waarom je het boek niet zou willen lezen zijn:

* geen vakinhoudelijk boek
* geen geweldige roman
* met vlagen onrealistisch

Het sterke punt van deze titel, de vertelwijze, zal voor sommigen juist het zwakke punt zijn.
Doordat het een toegankelijk verhaal is wordt er nergens in detail getreden. Die zal je elders moeten zoeken.
Tot slot zijn sommige (technische) verbeteringen wel heel rooskleurig verteld, waardoor verkeerde verwachtingen kunnen ontstaan.

## Wat het je leert ğŸ’¡

Bij ieder boek waar je iets van wilde leren, is het belangrijk om stil te staan bij wat het je heeft gebracht.
Een blog schrijven zoals deze is een mooi middel om dat te bereiken.

_The Phoenix Project_ heeft mij geleerd:

* wat de principes van DevOps zijn (The Three Ways).
* dat IT en business onafscheidelijk zijn.

![bibliotheek]({{ site.baseurl }}/assets/images/12-personal-library.jpg)
*Nadenken over wat een boek je brengt is belangrijk*

### The First Way â¡

Dit principe focust op het maximaliseren van flow van werk.
De flow gaat van links naar rechts, van de business naar de gebruiker.
Het gaat er dus om dat we kijken naar het geheel en niet een onderdeel hiervan.

![The First Way]({{ site.baseurl }}/assets/images/12-first-way.svg)

*The First Way: kijk naar het geheel en verhoog flow van werk*

Het boek vergelijkt werk in de IT met dat in een fabriek.
Aan de ene kant van de fabriek komt ruw materiaal binnen en aan de andere kant komt een product uit.

Zolang materiaal in het systeem zit, is het _Work in Progress_ (WIP).
Het levert pas waarde op op het moment dat het verkocht wordt.
Dit principe geldt ook voor de IT.
Een wijziging levert pas waarde op als het in gebruik is genomen!

### The Second Way ğŸ”„

Het tweede principe gaat geheel over _feedback_.
Om continu te kunnen verbeteren is informatie nodig.

Dit principe leert ons de noodzaak van feedback loops.
Deze feedback loops moeten in tegengestelde richting lopen van het eerste principe: van rechts naar links.
We willen feedback van de gebruikers terugkrijgen om betere keuzes te kunnen maken.

![The Second Way]({{ site.baseurl }}/assets/images/12-second-way.svg)

*The Second Way: versterk feedback loops*

Des te sneller en accurater de feedback loops zijn, des te meer ze helpen het product te verbeteren!

### The Third Way ğŸ”ƒ

Het laatste principe gaat over het belang van de juiste cultuur.
Een cultuur waarin continu _experimenteren_ en _leren_ centraal staan.

![The Third Way]({{ site.baseurl }}/assets/images/12-third-way.svg)

*The Third Way: een cultuur van continu experimenteren en leren*

Als we risico's durven te nemen en experimenteren, gaan we meer leren en verbeteren we het product.
Daarnaast wordt oefenen om iets onder de knie te krijgen benadrukt.
Hiermee worden de risico's zo klein mogelijk gemaakt.

### IT en business zijn onafscheidelijk ğŸ‘¨â€ğŸ’» â¤ ğŸ‘¨â€ğŸ’¼

Bij veel bedrijven staat IT los van de business.
Het boek benadrukt dat de Ã©Ã©n niet zonder de ander kan.
IT is vervlochten in alle hoeken en gaten van een bedrijf.
Des te hechter de samenwerking tussen deze twee expertises, des te beter het resultaat.

## Het oordeel â­

_The Phoenix Project_ is niet perfect.
Zijn sterke punten zorgen ook voor wat zwakke punten.
Het boek is niet diepgaand en het puur lezen voor het verhaal is ook niet aan te raden.

Wel weet het boek de essentie van DevOps op een laagdrempelige manier over te brengen.
Hiermee wordt een breed publiek bereikt.
Het boek heeft de potentie om bij deze lezers het beeld over IT drastisch te veranderen.

Als je besluit het boek te lezen dan leert het je de volgende lessen:

* Denk vanuit het geheel; maximaliseer flow van Dev naar Ops
* CreÃ«er en versterk feedback loops van Ops naar Dev
* Zorg voor een cultuur van continu experimenteren en leren
* IT en business zijn onafscheidelijk

Als je meer wilt weten over DevOps dan is dit zeker een aanrader!